I denne artikkelen undersøker jeg hvilken rolle begrepene «aidōs» og «aiskhynē» spiller i Aristoteles og Epiktets
moralpsykologi og etikk. Begge disse begrepene blir tidvis oversatt til «skam». I Vesten er det nok ikke kontroversielt
å hevde at skam har et forholdsvis dårlig rykte; skam blir gjerne ansett for å være noe vi bør forsøke å kvitte oss med.
Som David Konstan skriver: «Vi skammer oss over skammen vår» (2006, 110). Skam er dog en følelse som rommer
mye: det er en følelse som hindrer oss fra å gjøre handlinger som vi anser for å være moralsk forkastelige eller forne-
drende, samtidig som skam også kan være en slags smerte vi føler når vi tenker over, eller blir konfrontert med, ting
fra fortiden som vi gremmes over. I løpet av denne teksten håper jeg å gjøre det klart at skam kan være et gode, sett
at skammen treffer riktig. Å føle skam over for eksempel en rumlende mage, eller avstå fra å oppsøke hjelp når man
har havnet i vanskeligheter man selv ikke er i stand til å løse, er åpenbart irrasjonelt. Imidlertid kan det å føle skam
over ens egne moralske tilkortkommenheter, eller over tanken på å gjøre en moralsk forkastelig handling, se ut til
å være svært hensiktsmessig for vår moralske utvikling. Siden skam har fått et dårlig rykte i vår samtid, tror jeg det
kan være hensiktsmessig å se tilbake til tidligere tenkere som har et litt annet perspektiv på skam, for å lettere kunne
vurdere dens nytte og unytte.
Av Harald Langslet Kavli
ner vi i Retorikken, hvor Aristoteles skriver om talekunsten.
Følelser er viktig for retorikk; ett av de sentrale virkemid-
lene for å utrykke seg overbevisende, er tross alt å spille på
følelser. Hvis du forsvarer en person som er tiltalt for drap,
som også har vedgått å ha utført drapet, kan det kanskje
være lurt å trekke frem vonde hendelser i drapsmannens
liv for å forsøke å vekke medfølelse hos dommerne slik at
de muligens straffer ham mildere. Dersom du derimot er
aktor, er det flere andre følelser du kan spille på: Du kan
spille på dommernes frykt for at de selv eller noen de er
glade i skal bli utsatt for en uønsket hendelse dersom en
person som dette går fri, eller du kan spille på smerten
som de har følt når de har mistet noen. Det er dermed
ikke nødvendigvis tilfellet at Aristoteles har som mål å gi
en fullstendig drøftelse av alle mulige aspekter ved følelser
i Retorikken, men heller drøfte følelser for så vidt som de er
nødvendige for talekunsten.
Aristoteles er en filosof som i aller høyeste grad tar fø-
lelser alvorlig. Han mener blant annet at dyd har et affek-
tivt aspekt, det vil si at en dydig person vil føle visse ting,
i riktig grad, på rett tid, i rett situasjon, rettet mot riktige
Forkortelser til antikke originaltekster
EN: Aristoteles, Den nikomakiske etikk
Rhet: Aristoteles, Retorikken
DL: Diogenes Laertius, Berømte filosofers liv og lære
Dis: Lucius Flavian Arrianos, Epiktets diskurser
Enkh: Lucius Flavian Arrianos, Enkhiridion
Tusc: Cicero, Tuskulanske disputasjoner
Aristoteles og stoikerne om følelser
På generelt grunnlag er det lurt å være spesielt oppmerk-
som på hvilke spørsmål som Aristoteles baler med i
sine forskjellige skrifter når man forsøker å lese ham. Når
han diskuterer hvorvidt handlinger er utført hekanton eller
akonton (ofte oversatt til henholdsvis «frivillig» og «ufri-
villig») og prohairesis (beslutning, foretak), diskuterer han
disse begrepene i en bestemt kontekst. Disse begrepene er
nødvendig for å forstå hvilke av våre handlinger vi kan
og ikke kan klandres for, samt for å forstå sammenhengen
mellom dyd og handlinger.
Følelser drøftes flere steder i Aristoteles’ verker, men
den lengste sammenhengende diskusjonen av følelser fin-65
mål. Følgelig vil ikke en person som er sint på en person
for en filleting i flere år, eller en person som ikke blir sint
når han eller hun blir utsatt for en krenkelse som krever
sinne, være dydig.
Følelser har også et kognitivt aspekt, hvilket innebæ-
rer at de har en tett sammenheng med oppfatningene vi
har. Hvis jeg føler sinne mot en person fordi jeg tror at
vedkommende har utsatt meg for en grov krenkelse, vil
trolig dette sinnet forsvinne dersom jeg finner ut at ved-
kommende ikke har krenket meg, men at det heller er jeg
som har misforstått situasjonen.
Dersom vi ønsker å spille på sinnet – for eksempel hvis
vi ønsker å gjøre en dommer sint på en tiltalt i en rettssak
– er det tre ting vi bør vite, ifølge Aristoteles: 1) på hvil-
ken måte dommeren er disponert til å være sint, 2) hvem
dommeren er sint på, og 3) hvilke ting det er som gjør at
dommeren blir sint.
Når det kommer til kilder for de tidlige stoikerne, er
det dessverre svært lite som er blitt bevart. Det lille som
har overlevd, finnes ofte kun som sitater og parafraseringer
i de bevarte skriftene til andre tenkere. Vi vet imidlertid
at Zenon (død ca. 262 f.Kr.), grunnleggeren av stoisis-
men, skrev et verk om følelser, siden Diogenes Laertius’
avhandling om Zenons liv inneholder en bibliografi.1 De
senere stoikerne skrev også verker om dette, men lite har
overlevd. Vi har likevel nok kilder til å kunne forstå hoved-
trekkene i stoikernes teori om følelser. De nevnte fragmen-
tene, et par doksografier og et par senere tekster fra blant
annet Cicero (død 42 f.Kr.) og Seneca (død 65 e.Kr.) har
overlevd fram til vår tid. Epiktet (død ca. 135 e.Kr.) har
ingen egne avhandlinger viet ene og alene til følelser,2 men
tanken om at vi skal fri oss fra begjær og frykt for ting som
er utenfor vår kontroll, er et dominerende tema i tekstene
som har blitt bevart.3
Det første punktet som bør klargjøres for å forstå stoi-
kernes syn på følelser, er at begrepet de bruker for «følelse»,
pathos (fl. pathē), er noe mer snevert enn det vi mener med
begrepet i dag. En pathos er, kort fortalt, det som følger av
en feilaktig oppfatning om goder og onder, og kan videre
deles opp temporært. Dette gir oss følgende skjema:4
Pågående Fremtidig
Gode Nytelse (hēdonē) Begjær (epithymia)
Onde Misnøye (lypē) Frykt (fobos)
Et konkret eksempel på et tilfelle av pathos’en «frykt»,
er en person som frykter å bli henrettet. For stoikerne er
hverken det å dø, eller smerten som eventuelt er en del av
dødsprosessen, et onde. Jeg har dessverre ikke anledning
her til å gå nevneverdig inn på stoikernes aksiologi (teorier
om hva som er verdifullt/godt), så jeg vil derfor nøye meg
med å nevne at stoikerne mente at dyd er det eneste som
er ubetinget godt.
Stoikerne mente også at det ikke finnes noen mellom-
ting mellom å være dydig og å være lastefull, og det er bare
den dydige personen som vil ha de såkalt gode følelsene
(eupatheiai). Det som kjennetegner disse følelsene er at de
springer ut av korrekte oppfatninger av goder og onder.
De kan skjematiseres slik:5
Pågående Fremtidig
Gode Glede (khara) Ønske (boulēsis)
Onde Forsiktighet (eulabeia)
Det store spørsmålet er om det finnes noen tilsvarende
gode følelser for oss som ikke er vismenn. Hvis jeg for
eksempel begjærer å bli dydig og etterstreber det i ethvert
henseende, eller føler skam over mine moralske tilkort-
kommenheter, så kan det vanskelig sies å være eksempler
på pathē, ettersom disse følelsene ikke er resultater av feil-
aktige oppfatninger. Dyd er et gode, last er et onde.
Aristoteles og stoikerne er enige i at følelser har et
klart kognitivt aspekt, fordi de vil være enige i at en end-
ring av en oppfatning vil føre til en endring av følelsen.
De vil også være enige i at dyder har et affektivt aspekt.
Imidlertid vil de være forholdsvis uenige i hvordan de ser
på en dydig persons følelsesliv. Aristoteles mener at det å
føle sinne – på rett tid, i riktig grad, av rette grunner, og
så videre – er en følelse som er knyttet til dyden mildhet
(praotēs) (EN, IV, 5, 1125b–25–35). Stoikerne insisterer
derimot på at sinne aldri er et gode.6
Aristoteles om skam
Grekerne hadde to ord som kan oversettes med «skam»:
aidōs og aiskhynē. Hvorvidt disse begrepene er synonymer,
er omdiskutert. David Konstan viser til EN (1128b32–3),
hvor Aristoteles later til å se på aidōs som noe som dreier
seg om det nåtidige eller fremtidige, mens aiskhynē også
handler om det fortidige. Konstan viser også til stoiker-
nes teorier om skam gjengitt i DL VII, 112 og 116, hvor
aiskhynē blir behandlet som en type frykt (som er en pat-
hos), mens aidōs er en undergruppe av den gode følelsen
forsiktighet (Konstan, 2006, 95–6). Begge begrepene
kan dog oversettes med «skam», ifølge LSJ, en mye brukt
gresk-engelsk ordbok.
ARTIKKEL66
Dersom man har en venn som enten blir forbigått på noen
områder i livet eller som har blitt utsatt for urett, og denne
vennen opplever skam i forbindelse med dette, virker det
naturlig å si til denne vennen at det ikke er noe å skamme
seg over. Det at man for eksempel har vært utsatt for blind
vold og ikke evnet å forsvare seg, er noe som er utenfor ens
egen kontroll, på lik linje med en rumlende mage under
et jobbmøte. Det er ikke noe man kan klandres for, og
følgelig ikke noe som bør anses for å være skammelig. Nå
kan det dog innvendes at Aristoteles først og fremst ser ut
til å være interessert i å si noe om hva vi faktisk føler skam
for, og ikke nødvendigvis hva vi bør føle skam over. Det
kan med andre ord tenkes at han er mer deskriptiv enn
normativ.
Et annet mulig forsvar er at skam for Aristoteles er til-
knyttet vår anseelse hos våre likemenn, og følgelig bør vi
kanskje ikke nødvendigvis insistere på at skam bare kan
knyttes til det vi faktisk har kontroll over. Dersom man
jevnlig blir tråkket på av andre, selv om det ikke er fortjent,
og man enten forsøker å forsvare seg og ikke evner, eller
simpelthen finner seg i det, vil dette trolig påvirke hvordan
andre mennesker ser på en. Det samme gjelder også den
manglende evnen til å nyte ytre goder. Vi føler skam over-
for de menneskene som vi verdsetter meningen til, men
det er ikke vanære i seg selv som er et onde, men snarere
vanæren i anstendige menneskers øyne. Vi føler også skam
overfor mennesker som vi beundrer. Vi kan også føle skam
når vi omgås med mennesker som er mer tilbøyelig enn
andre til å føre oss ut i vanære, slik som folk som liker å
sladre eller komediediktere (1384a21–b9). Sistnevnte har
især en unik hang til å latterliggjøre, og kan derfor, ifølge
Alessandra Fussi, skade anseelsen vår hos de menneskene
som vi er opptatt av å bli anerkjent av (Fussi 2015, 120).
Videre er vi disponert til å føle skam dersom vi (1) har
relasjoner til mennesker hvis oppfatning vi bryr oss om, og
(2) hvis disse menneskene er i stand til å se eller få rede på
de skammelige tingene vi har gjort (1384b26–35).
Kan vi skamme oss over å gjøre noe skammelig selv om
vi ikke er i nærheten av noen som kan true vår anseelse?
Utfra Aristoteles’ forståelse av skam, tror jeg at svaret må
være nei. Dette betyr imidlertid ikke at jeg ikke kan føle
at jeg har kommet til kort på en eller annen måte, eller på
andre måter føle at jeg bør jobbe med min karakter. Fussi
skriver at fravær av vitner som kan utgjøre en forskjell på
min offentlige anseelse «hindrer følelsen av skam, men det
hindrer ikke nødvendigvis følelser som henger sammen
med vår ansvarsfølelse eller oppfatning om å ha feilet»
(Fussi 2015, 118). Skammen er imidlertid et sosialt feno-
men for Aristoteles, ergo forutsetter den – og sågar krever
I Retorikken definerer Aristoteles skam (aiskhynē) som
[…] en type smerte eller forstyrrelse som følge av en
frykt for de ondene, det være seg fortidige, nåværen-
de eller fremtidige, som synes å føre en inn i vanære,
mens skamløshet [anaiskhyntia] er en likegyldighet
eller følelsesløshet overfor de samme ting (Rhet, II, 6,
1183b12–15).
Videre følger Aristoteles skjemaet fra bok II, kapittel 1,
hvor han undersøker hva som gjør oss skamfulle, hvem
vi føler skam overfor og hvordan vi er disponert for å føle
skam. Vi føler skam over å gjøre ting som viser at vi er
lastefulle, som for eksempel å kaste fra oss skjoldet i en
kamp (dette viser mangel på mot), seksuelle utskeielser
(dette viser mangel på måtehold), eller å ikke gjøre opp
for seg, snakke for mye om seg selv, smiske eller utvise en
manglende evne til å tåle ubehag (1383b15–84a7).
Aristoteles hevder også at vi opplever skam når vi ikke
tar del i de edle tingene som ens likemenn har, for eksem-
pel dersom vi ikke har den samme utdanningen som ens
jevnaldrende landsmenn av samme bakgrunn (genos), og
særlig hvis vi selv er skyld i at vi mangler disse tingene
(1384a8–14). Vi føler også skam dersom vi blir utsatt for,
har vært utsatt for eller vil bli utsatt for ting som fører
til vanære. Et eksempel på dette er å bli utsatt for vold,
ettersom dette er et tegn på manglende mandighet og
mot (1184a15–20). De to sistnevnte er ikke like åpenbart
knyttet til dyd.
Her ser vi kanskje et skille mellom hva vi moderne
mennesker kan være fristet til å kalle god og dårlig skam.
Å føle skam for våre egne feiltrinn gir mening. Hvis jeg er
utro mot kona eller snyter på skatten, eller hvis jeg er en
stortingspolitiker som unnlater å melde flytting fra gutte-
rommet på Sørlandet, selv om jeg eier en bolig i Lillestrøm,
slik at jeg kan få en gratis tjenestebolig av Stortinget og
samtidig spe på lønninga som er rett under én million i
året ved å leie ut nevnte bolig, gir det mening å si at jeg bør
føle skam. Men å ikke nå like høyt på karrierestigen som
mine jevnaldrende, uten at det nødvendigvis skyldes min
egen latskap, vil – i hvert fall i de tilfellene hvor elementer
utenfor min kontroll har lagt hindre i veien – ikke være
noe som sier noe om meg som person. I hvert fall ikke på
den samme måten som å kaste fra seg skjoldet og løpe vekk
fra slagmarken gjør. Det samme gjelder for det å bli utsatt
for mishandling. Det er uklart hva Aristoteles mener er
skammelig ved dette. Er det skammelig at man ikke for-
søker å forsvare seg? Er det mangelen på evne til å forsvare
seg som er det skammelige? Eller er det begge deler?
OM SKAM67
– at andre mennesker, som har en viss evne til å påvirke
ryktet vårt, får med seg feiltrinnene våre.
Hvilken rolle kan vi si at skam spiller i den etiske ut-
viklingen i Aristoteles’ tenkning? I EN hevder Aristoteles
at skam ikke er en dyd, da skam er mer som en følelse
og ikke en disposisjon (IV, 9, 1128b10–11). Skam er noe
som er mer passende for en ung person enn for en gam-
mel, siden unge mennesker i større grad er styrt av sine
følelser og følgelig trenger å bli korrigert oftere. Skam er
imidlertid ikke passende for voksne mennesker, fordi man
kan forvente mer av dem gitt deres livserfaring. Følgelig
kan vi derfor forvente at de avstår fra å gjøre skammelige
handlinger.
Vi kan dermed si at skam spiller en rolle, har en sær-
egen funksjon, i den moralske utviklingen fra barndom til
voksenalder. Skam synes i så måte å ha en betinget verdi,
i kraft av å være noe som kan gjøre oss mottakelige for
moralske korrektiver i en periode av livet hvor vi ennå ikke
forventes å kunne handle utfra en dydig karakter. Vi bør
også legge merke til skillet som Aristoteles trekker mel-
lom å skamme seg over ting vi oppfatter som skamfulle på
bakgrunn av konvensjoner, versus det som simpelthen er
skammelig i seg selv. Overfor bekjente føler vi skam for det
som er skammelig, mens vi overfor fremmede føler skam
for det som er ansett som skammelig helt og holdent av
konvensjon. Aristoteles hevder at barn er særlig disponerte
for å føle skam, siden de ennå ikke har forstått hva som
virkelig er edelt, men snarere har blitt opplært av nomos
(lov/konvensjon) alene (Rhet, II, 12. 1389a29–30).
Epiktet om skam
Kildene våre til Epiktets filosofi begrenser seg i all ho-
vedsak til nedtegnelsene fra en av hans elever, Arrianos.
Diskursene regnes gjerne for å opprinnelig ha vært lengre
enn den teksten som har overlevd fram til vår tid. Det
blir imidlertid noe tungvint å innlede ethvert sitat med
forbeholdet «Arrianos hevdet at Epiktet sa…» hver gang
jeg siterer fra Diskursene, derfor vil jeg tillate meg å sim-
pelthen skrive at «Epiktet skriver at…» istedenfor den mer
omstendelige varianten. Det er, som sagt, ingen fullsten-
dig avhandling om følelser i Epiktets skrifter, men flere av
følelsene blir diskutert med jevne mellomrom. Blant disse
finner vi aidōs, samt adjektivet som er beslektet med aidōs:
aidēmōn.
Det er vanskelig å oversette dette ordet til norsk uten
at det blir kronglete. «Beskjeden» kan hjelpe oss litt i gang,
men det kommer til kort da denne følelsen ikke kun om-
fatter den moderate tilbakeholdenheten vi viser ved mat-
bordet. «Måteholden» er en bedre oversettelse, og det kan
kanskje også være nyttig å forstå det som et antonym til
hybris. Så mens en overmodig person overskrider grensene
for det akseptable, og gjerne ikke evner å se grensene i det
hele tatt, vil en person som er aidēmōn holde seg innen-
for. Dette kan sees i sammenheng med Epiktets rolleetikk,
altså tanken om at det vi bør og ikke bør gjøre kan knyttes
opp mot hvem og hva vi er. For å vite hvem og hva vi er må
vi se både til vår felles menneskelige natur, som rasjonelle
og sosiale vesener, men også til vår individuelle natur, som
henger sammen med anlegg, status i et samfunn og den
spesifikke situasjonen vi befinner oss i på et bestemt tids-
punkt. For Epiktet virker det som at det å være aidēmōn
også er noe som definerer oss som mennesker:
Søk, og du vil finne det som skiller oss [fra dyrene]. Se
at vi forstår det som vi gjør, se at forskjellen ligger i vår
fellesskapsfølelse, vår troverdighet, vår måteholdenhet,
vår standhaftighet, vår intelligens. Så hvor er det store
godet og ondet for mennesker? Der hvor de skiller seg
ut (Dis, I, 28.20–21).
Videre skriver Epiktet: «Hvordan er vi født? Som frie, edle,
og måteholdne. For hvilket annet dyr rødmer? Hvilket an-
net dyr forstår forestillingen om det skammelige? [poion
aiskhrou fantasian lambanei]» (Dis, 3.7.27). Skam spil-
ler også inn på hvilke idéer vi kan gi vår tilslutning til:
«Likefullt, naturen har gitt meg skamfølelsen [aidōs], og
jeg rødmer ofte når jeg tar meg i å si noe skammelig. Og
det er denne bevegelsen som ikke tillater meg å anse ny-
telse for å være et gode og livets formål» (Fragment 14).
Skamfølelsen er også noe som kan bygges opp eller
brytes ned av våre egne handlinger. På samme vis som
Aristoteles mener at vi blir rettskafne av å gjøre rettskafne
handlinger, vil Epiktet si at vi bryter ned skamfølelsen vår
ved å gjøre skammelige handlinger, og bygger den opp
ved å handle i tråd med den. Dette ser vi blant annet i
Diskursene, bok 2, kapittel 4, hvor Epiktet prater til en
person som har tråkket over en grense for seksuell sømme-
lighet (tilsynelatende ved å legge seg etter en annen manns
kone). Her er Epiktets anklage at ved å gjøre slike ting,
vil vi ødelegge skamfølelsen vår, som igjen ødelegger fel-
lesskapsfølelsen (Dis, II, 4.2–3). Videre hevder han at på
samme måte som en snekker og en grammatiker bevarer
sin kunst (tekhnē) ved å utføre det på kyndig vis, og bryter
det ned ved å gjøre det ukyndig, vil en person bryte ned
skamfølelsen sin ved å gjøre skammelige handlinger, og
bygge den opp med å gjøre måteholdne handlinger (Dis,
II, 9.10–11).
HARALD LANGSLET KAVLI
ARTIKKEL68 OM SKAM
Epiktets drøftelse av skam ser ikke ut til å ha nevneverdig
mye med en frykt for et dårlig rykte å gjøre, selv om det
definitivt er et sosialt aspekt ved skam, ettersom evnen til
å føle skam ser ut til å henge sammen med fellesskapsfø-
lelsen og evnen til å leve ut vår rasjonelle og sosiale natur.
Aidōs ser også ut til å henge sammen med begrepet om pas-
sende handlinger, eller kathēkonta. I artikkelen «ΑΙΔΩΣ
in Epictetus» (1998) hevder Rachanan Kamtekar at aidōs
utstyrer oss med en evne til å reflektere over handlingene
våre – ikke bare over hvorvidt de er riktig eller gale, men
også hvordan handlingene vi utfører sier noe om oss som
moralske aktører (Kamtekar 1998, 147). For å forstå dette
argumentet, må vi gå nærmere inn på Epiktets rolleetikk.
Hvis vi ser til Diskursene bok II, kapittel 10, finner vi
en slags hierarkisk tilnærming til rollene. Vi starter med
å vurdere hva som er passende for oss i kraft av å være
mennesker, og ettersom mennesker er rasjonelle og sosiale
skapninger, vil de passende handlingene for oss være ra-
sjonelle og sosiale handlinger. Dette er igjen basert på en
antagelse om at organismer spiller en bestemt rolle i en
større helhet, og at vår lykke i dette livet er knyttet opp
mot denne rollen. Vi blir lykkelige og lever rett når vi lever
i henhold til vår egen funksjon og natur i den større helhe-
ten. Dernest følger andre roller, som vi har i kraft av å være
far, borger i en bestemt by, og så videre. Vi kan dermed
utlede passende handlinger til dels utfra vår menneskelig-
het, og til dels – kanskje mer spesifikt – i kraft av å inneha
bestemte relasjoner til andre mennesker og bekle bestemte
posisjoner i et samfunn.
I alle tilfeller vil en passende handling være noe som
innebærer å spille rollen sin på en god måte. Aidōs kom-
mer inn i bildet når vi ser spennet mellom hvordan vi bør
leve, i kraft av rollene våre, og hvordan vi faktisk lever.
Særlig blir dette tydelig i kraft av at mennesket er et for-
standsvesen, som følgelig er potensielt guddommelig for
stoikerne:
Du bærer rundt på en gud, ditt nek (talas), og du er
uvitende om dette. Tror du at jeg snakker om en ytre
gud av gull eller sølv? Du bærer den i deg selv, og du
sanser ikke at du skitner den til med urene tanker og
handlinger. Og dersom et gudebilde hadde vært her
nå, ville du ikke ha våget å gjøre de tingene som du nå
gjør. Men når guden er til stede i deg selv, og den ob-
serverer og hører alt, føler du ikke skam over å tenke på
og gjøre disse tingene som du gjør, uten å fornemme
din egen natur og mens du er under guds vrede? (Dis,
II, 8.12–15).
Avsluttende betraktninger
Jeg har forsøkt å gi en kort fremstilling av hvordan
Aristoteles og Epiktet forstår følelser generelt, og skam
spesielt. Jeg har lagt spesielt stor vekt på skammens rolle i
sosial samhandling og vår moralske utvikling. Jeg skal av-
slutningsvis kort si noe om hvorvidt skam er et gode eller
ikke, og hva filosofene som jeg har diskutert ville ha svart
på dette spørsmålet, samt hvordan disse tankene passer inn
i vår moderne forestilling om skam.
Rent intuitivt tror jeg at både Aristoteles og Epiktet
vil si at skam kan være et gode. Vi har sett at Aristoteles
tilkjenner skam en viss betydning for unges moralske ut-
vikling, til tross for at han også skriver at «[…] vi vil ikke
lovprise en eldre person for å være skamfull, ettersom vi
mener at han ikke bør gjøre noe som gir grunn til skam»
(EN, IV, 9. 1128b20–21). Senere i samme kapittel hev-
der Aristoteles at en anstendig person vil avstå fra å gjøre
skammelige handlinger, og at det vil være absurd av en
person å hevde at han er anstendig for å føle skam over
det skammelige han har gjort. Dette er nok sant, men jeg
lurer fortsatt på om Aristoteles vil tilkjenne skammen en
viss rolle som en motiverende faktor, eksempelvis for en
lastefull person som har innsett sin lastefullhet og ønsker
å gjøre opp for dem. Vil skammen over tidligere moralske
feiltrinn kunne motivere ham til å unnlate å gjøre dem
igjen i fremtiden? Vi så også at Aristoteles hevder at vi
føler skam for enkelte ting som er utenfor vår kontroll.
Dette tror jeg rent deskriptivt er veldig sant, men jeg er
litt mer usikker på hvorvidt vi bør føle skam over slike ting
og hvorvidt vi bør forsøke å endre på disse oppfatningene.
Hos Epiktet så vi at skam er et sentralt trekk ved det å
være menneske. Skam henger sammen med vår forståelse
av hvem vi er og hvilken rolle vi bør spille. Vi så at skam
er en sentral motivator for å utvikle dyd og fellesskapsfø-
lelse – det er følgelig ikke noe vi burde bekjempe. Hva
Epiktet ville ha sagt om skammen vi føler over å ikke nyte
av de godene som våre likemenn nyter av, eller av det å bli
utsatt for urett, er jeg litt mer usikker på. På den ene siden
ville han nok ha blånektet for at ting som jobb og karriere,
utdannelse og anseelse, er goder. Samtidig tror jeg Epiktet
ville ha vært langt mer tilbøyelig til å mene at å unnlate å
spille den rollen man kan samfunnet, gitt de evnene og
disposisjonene man har, er et onde. Følgelig vil en person
som har tilgang på alt av politiske verv, men som velger det
bort til fordel for et mer bedagelig og mindre samfunns-
nyttig liv, gjøre noe skammelig. Jeg tror uansett at det er
gode grunner til å slutte å skamme oss over skammen vår,
og heller forsøke å dirigere den mot de passende – ja, rette
– målene. Skam ser altså ut til å spille en viktig rolle i69
vår moralske utvikling og selvforståelse. Det er, med andre
ord, ikke noe vi bør forsøke å kvitte oss fullstendig med.
