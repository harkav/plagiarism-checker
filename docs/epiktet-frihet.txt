81
med fasthet at han ikke er fri. Og ikke bare hvis han gjør
dette for et lite måltid, men også hvis han gjør det for å
bli guvernør eller konsul. Dersom noen gjør slike ting for
å vinne noe lite, anse dem for å være småslaver, og dersom
de gjør det for noe stort, storslaver. – Dette går jeg også
med på. – Tror du at frihet er noe som er i vår egen makt
og som er selvbestemmende? – Selvfølgelig. – Så når noen
er hindret eller underlagt tvang, si med fasthet at han ikke
er fri. Og bry deg ikke med hvorvidt hans bestefar eller
oldefar var frie, eller om kjøp og salg, men hvis du hører
ham si «herre» fra hjertet og ut av lidenskapene, om så
han da blir fulgt av 12 fasces,9 anse ham for å være en
slave. Og hvis du hører ham si «miserabel som jeg er, som
må lide slike pinsler» anse ham for å være en slave. Kort
fortalt, hvis du ser at han jamrer, klager eller er ulykkelig,
anse ham for å være en purpurkledd slave. Men hvis han
ikke gjør noe av dette, bør du likevel ikke anse ham for å
være fri før du har fått en forståelse for grunnsetningene
hans, og om de er underlagt tvang, hindring eller ulykke,
og hvis de er det, anse ham for å være en slave som feirer
saturnalia.10 Si at herren hans er ute en tur, og når herren
kommer tilbake vil du se hvor mye slaven kommer til å
lide. – Hvem er herren som vil komme tilbake? – Enhver
som har makt til å gi slaven det han begjærer, til å beskytte
det eller å ta det fra ham. – Så er det slik at vi har mange
herrer? – Ja. For selv før disse menneskelige herrene, har
vi omstendigheter som våre herrer, og de er det mange av.
Derfor er det nødvendigvis slik at den som har makt over
disse omstendighetene også er våre herrer. [60] For det er
ikke egentlig keiseren vi frykter, men heller død, landsfor-
visning, at eiendommen vår blir beslaglagt, fengselsstraﬀ
og vanære. Og det er heller ingen som elsker keiseren,
med mindre han er et godt menneske, men vi elsker heller
rikdom, eller et embete som tribun, general eller konsul.
Så lenge vi elsker, hater eller frykter disse tingene, vil det
nødvendigvis være slik at den som har makt over dette er
herren vår. Derfor tilber vi de som har makt over dette som
om de var guder, for vi tenker på dem som har makten til
å gi oss de største goder for å være som guder, og deretter
underforstår vi premisset om at «denne mannen har evnen
til å gi meg de største goder». Ettersom det underforståtte
premisset ikke stemmer, må konklusjonen nødvendigvis
være falsk.
Hva er det som er under vår kontroll?
Så hva er det som gjør et menneske uhindret og fritt? Det
er ikke rikdom som gjør det, eller konsul- eller guvernø-
rembetet, eller et kongerike som gjør ham fri, så det er
nødvendig å ﬁnne et annet svar. Hva er det som gjør at
noen har evnen til å skrive uhindret og uten å gjøre feil?
– Kunnskap om å skrive. – Hva så med det å kunne spille
kitara på samme måte? – Kunnskap om å spille kitara. –
Dermed må det også ﬁnnes en kunnskap om å leve godt.
Du har hørt det generelle prinsippet, men undersøk også
de spesiﬁkke anvendelsene av prinsippet. Dersom noen
begjærer noe som en annen har kontroll over, kan han da
sies å være uhindret? – Nei. – Og er det mulig at han er fri
for innblanding? [65] – Nei. – Dermed er han heller ikke
fri. Undersøk det følgende: Er det slik at vi har noe som
er ene og alene under vår kontroll, eller er alt under vår
kontroll, eller er det slik at noen ting er under en annens
kontroll? – Hva mener du? – Når du ønsker at kroppen
din skal holde seg sikker fra skade, er dette under din kon-
troll? – Nei. – Hva med at den skal holde seg sunn? – Ikke
det heller. – Hva med at den skal være vakker? – Ikke det
heller. – Om den lever eller dør? – Nei. – Dermed må
kroppen din sies å være en annens anliggende11, og helt
og holdent underlagt det som er sterkere enn den. – Det
stemmer. – Og hva med landområdet ditt, er dette noe
som er under din kontroll, som du har når du ønsker, så
lenge du ønsker eller i en slik stand som du ønsker? – Nei.
– Og hva med slavene dine? – Ikke de heller. – Klærne? –
Nei. – Det lille huset ditt? – Nei. – Hestene dine? – Heller
ikke de. – Og dersom du ønsker at barna dine skal leve,
eller kona di, broren din eller vennene dine, er dette noe
som er under din kontroll? – Heller ikke dette.
Har du ingenting som er under din makt, som ene og
alene er opp til deg, eller har du noe slikt? – Det vet jeg
ikke. – Så se på saken slik og undersøk den. Er det noen
som kan få deg til å gå med på noe12 som ikke er sant? –
Ingen kan gjøre dette. – Så når det kommer til det å gå
med på at noe er sant, er man uhindret og fri? [70] – Det
stemmer. – Er det noen som kan kontrollere impulsene
dine til handling? – Ja, det er det. For når noen truer meg
med død og fengsel så gjør han det. – Men hva hvis du
forakter13 død og fengsel, vil du da fortsatt føye deg etter
ham? – Nei. – Er det opp til deg å forakte døden? – Det
er opp til meg. – Så er impulsene dine til handling opp til
deg? – Det må de være. – Og hva så med impulsene dine
til å ikke handle? Dette er også opp til deg. – Ja, men hva
om jeg har et ønske om å gå meg en tur, men noen hindrer
meg. – Hva er det ved deg som blir hindret? Ikke evnen
til å gi din tilslutning? – Nei, men den lille kroppen min.
– Ja, slik han kan kontrollere en stein. – Det stemmer,
men jeg kan fremdeles ikke gå. – Og hvem har fortalt deg
at det å kunne gå er ditt eget verk, og noe som ikke kan
hindres? For det jeg har sagt er at det bare er impulsen til
å gå som er opp til oss. Hvorvidt kroppen kan benytte seg
ARTIKKEL SAMTALE & KRITIKK SPALTER BREV
HARALD LANGSLET KAVLI82
av impulsene eller å samarbeide er noe som jeg har sagt
for lenge siden at er opp til en annen. – Dette går jeg også
med på. – Finnes det noen som er i stand til å få deg til å
begjære det du ikke ønsker å begjære? – Ingen. – Hva med
det å sette seg noe fore, eller å hengi seg til et prosjekt, eller
det å simpelthen forholde seg til inntrykkene som man blir
utsatt for? – Det er heller ikke opp til en annen. [75] Men
når jeg ønsker å gjøre noe kan en annen hindre meg fra å
gjøre det. – Hvis det du ønsker å gjøre er noe som er under
din egen kontroll, hvordan kan han gjøre det? – Det kan
han ikke. – Så hvem er det som sier at den som begjærer
noe som er en annens ikke kan hindres? – Så jeg bør ikke
begjære god helse? – Nei, og heller ingenting annet som
er en annens. For det som det ikke er opp til deg å skaﬀe
til veie eller å beholde slik du ønsker er en annens. Hold
ikke bare hendene dine langt unna dem, men også først
og fremst begjæret ditt, hvis du beundrer noe som ikke er
ditt eget, noe som er underlagt en annens makt, hvis du
begjærer noe som er forgjengelig, gir du deg selv til slaveri,
du har lagt åket over skuldrene14. – Så hånden er ikke min?
– Den er en del av deg, men av natur så er den leire, og
underlagt hindring og tvang, en slave av alt som er sterkere
enn den. Og hvorfor snakker du bare om hånden? Du bør
anse hele kroppen din for å være som et overlesset esel, og
anse det for å være din bare så lenge som det er mulig og
gitt deg å ha det. Men dersom en soldat forsøker å ta eselet
fra deg, gi slipp på det, prøv ikke å gjøre motstand og ikke
klag. Dersom du gjør det vil du ikke bare bli fratatt eselet,
men også få juling. [80] Men hvis du bør tenke slik om
kroppen, tenk over hva det gjenstår å gjøre for deg med
henblikk på de tingene som vi skaﬀer til veie for kroppens
skyld. Hvis kroppen er som et esel, blir de andre tingene
som et bissel for eselet, som salvesker, sko, byggkorn og
fôr. Kvitt deg også med disse tingene, raskt og gladere til
sinns enn det du gjør med selve eselet.
Og når du har forberedt deg med dette, når du har
øvd deg på denne måten, til å skjelne mellom hva som er
en annens og hva som er ditt eget, og mellom hva som er
underlagt hindring og hva som ikke er det, og å bry deg
bare med det andre og ikke det første, og når du har ret-
tet begjæret ditt mot det andre og aversjonene dine mot
det første, hvem er det så som du fremdeles kan frykte? –
Ingen. – For hva kan denne frykten handle om? Det som
er ditt eget, som er det virkelige gode og onde?15 Og hvem
er det som rår for dette? Hvem kan ta disse tingene fra
deg, hvem kan hindre dem? Ingen kan dette, like lite som
de kan hindre Gud. Eller er det kroppen du er bekymret
for, eller eiendom, eller det som er en annens, de tingene
som ikke angår deg? Og hva annet har du øvd deg til alt fra
begynnelsen, enn å skjelne mellom hva som er ditt og hva
som ikke er ditt, mellom hva som er under din kontroll,
og hva som ikke er under din kontroll, mellom hva som er
underlagt hindring og hva som ikke er det. Hvorfor dro du
til ﬁlosofene? For å ikke bli mindre miserabel og ulykkelig
enn det du var i utgangspunktet? I så tilfelle vil du ikke
bli fri for frykt og plager. Og hva er lidelse for deg? Frykt
oppstår som følge av en forventing, mens lidelse er om det
nåværende. Og hva er det som du fortsatt vil begjære? For
de tingene som underlagt viljen, som er både vakre og til-
stedeværende, har du et avmålt og kontrollert begjær, men
for de tingene som ikke er underlagt viljen har du intet
begjær, for at du ikke skal gi noe rom til noe av dette som
er ufornuftig, heftig og intenst.
Gud
[85] Når du har en slik holdning overfor ting, hvilket
menneske kan da få deg til å frykte? For hva er det et men-
neske har som kan skape frykt i et annet menneske, enten
ved sitt oppsyn, ved hjelp av ordene han sier eller hvordan
han er å være sammen med, i noe som helst større grad enn
en hest har overfor en annen hest, eller en hund overfor
en hund, eller en bie overfor en bie. Ting fremstår som
fryktinngytende for hver og en av oss, og når en person er
i stand til å bevare eller å ta vekk det som man bryr seg om
virker han fryktinngytende. Hvordan ødelegges en fest-
ning16? Ikke av jern eller ild, men av vurderinger.
For hvis vi river ned festningen i byen, har vi ikke også
revet ned festningen som er feber, festningen av pene jen-
ter, eller med andre ord, festningen som er i oss, og vil vi
ikke ha kastet ut tyrannene som er i oss, de som kontrol-
lerer oss hver dag, av og til de samme, av og til noen andre?
Men vi må begynne med dette, det er fra dette punktet vi
må dra ut og rive ned festningen, og å kaste ut tyrannene.
Vi må gi slipp på kroppen, og dens enkelte deler og evner,
vi må gi slipp på vår eiendom, vårt omdømme, embeter,
ære, barn, slektninger, venner, og begynne å anse alt dette
for å være en annens. Og dersom vi kaster ut tyrannene,
hvorfor er det da nødvendig å rive ned festningen, i det
minste for min skyld? For hvilken rolle spiller det for meg
om den fortsatt står? Hvorfor skal jeg da fremdeles kaste ut
vaktene? For hvor sanser jeg dem? De har sine fasces, spyd
og sverd rettet mot noen andre. For jeg har aldri hverken
blitt hindret i å gjøre det jeg ønsker eller tvunget til å gjøre
noe jeg ikke vil, og hvordan kunne jeg ha blitt det? Jeg
har underlagt impulsene mine Gud. Hvis han ønsker at
jeg skal ha en feber, ønsker også jeg dette. Hvis han øn-
sker at jeg skal begjære noe, da ønsker også jeg dette. Hvis
han ønsker at jeg skal få noe, vil jeg også det. [90] Hvis
OM FRIHET83
han ønsker at jeg ikke skal få noe, vil jeg det heller ikke.
Derfor ønsker jeg å dø, å bli torturert. For hva er det som
fortsatt kan hindre meg i å gjøre det som virker best for
meg, hvem kan holde meg tilbake? Ingen, i større grad enn
de kan hindre Gud. Det er også dette de mer forsiktige
av de reisende gjør. Noen har hørt at det er ranere langs
veien, og våger derfor ikke å dra ut alene, men venter på
en ambassadør, kvestor eller prokonsul, som han kan slå
følge med, og når han har festet seg til ham kan han reise
trygt. Slik handler også en forstandig person i verden. For
det er mange ranere, tyranner, stormer, vanskeligheter, og
tap av ting vi elsker. Og hvor kan man ﬂykte til? Hvordan
skal man kunne dra noen steder uten å bli ranet? Hvem
skal man vente på for å få et trygt reisefølge? Hvem skal
man feste seg til? Til en sånn eller slik person, til en rik
mann, eller til en prokonsul? Og hvilken nytte har jeg av
ham? Han kan like gjerne bli ranet, og klage og føle sorg,
og en følgesvenn kan like gjerne vende seg mot meg og
rane meg. [95] Så hva skal jeg gjøre? Bli venn av keiseren?
Hvis jeg er en følgesvenn av ham, så kan ingen gjøre meg
noe vondt. Men for det første, dersom jeg skal bli venn av
keiseren, for noen ting jeg må lide meg gjennom for å bli
dette! Hvor ofte og av hvor mange må jeg bli ranet for å
bli venn med ham? Og selv etter at jeg har klart dette, så
er selv keiseren dødelig. Og dersom keiseren av en eller
annen grunn skulle bli en ﬁende, hvor skal jeg da gjøre av
meg? Inn i ørkenen? Kommer ikke også sykdommer dit?
Så hva skal det bli av meg? Er det ikke mulig å ﬁnne en
trygg følgesvenn, som er troverdig, sterk og uten planer
om bedrageri? Slike betraktninger gjør han seg, og kom-
mer frem til at han skal feste seg til Gud for å reise trygt.
– Hva mener du med å feste seg til Gud? – Dette: At
alt det som Gud ønsker, ønsker man også selv, og der-
som Gud ikke ønsker det, ønsker man det heller ikke
selv. [100] – Hvordan gjør man dette? – På ingen annen
måte enn ved å undersøke Guds impulser og styre. Hva
er det han har gitt meg og latt være under min kontroll,
og hva har han beholdt selv? Han har gitt meg det som er
underlagt viljen og gjort denne til noe som er under min
kontroll og gjort det fritt for hindring og tvang. Denne
kroppen her, som er formet av leire, hvordan kunne han
ha gjort den umulig å hindre? Han har derfor underlagt
den verdens omdreininger, og på samme måte med eien-
dommen min, møblene, huset, barna mine, kona mi. Så
hvorfor skal jeg kjempe mot Gud? Hvorfor skal jeg ønske
meg det jeg ikke bør ønske meg, hvorfor skal jeg ønske at
jeg skal få det som jeg ikke har blitt gitt? Men hvordan
skal jeg forholde meg til disse tingene? På de vilkårene som
er blitt gitt, og så lenge som det er mulig. Men den som
har gitt meg dette, tar det tilbake. Hvorfor skal dette gjøre
meg opprørsk? Og hvorfor skal jeg i det hele tatt være dum
nok til å kjempe mot en som er sterkere enn meg, det ville
først og fremst ha vært urettferdig. For hvorfra ﬁkk jeg de
tingene som jeg har da jeg kom inn i verden? Min far ga
dem til meg. Og hvem ga dem til ham? Hvem lagde solen,
fruktene, årstidene, og samhørigheten og fellesskapet mel-
lom mennesker?
Og etter at du har mottatt alt dette her av en annen,
som har gitt deg selv til deg, hvorfor blir du fortsatt sint på
og klandrer den som har gitt deg alt dette når han tar noe
tilbake? Hvorfor har du kommet inn i denne verdenen?
Var det ikke han som førte deg inn hit? Var det ikke han
som viste deg lyset? Som ga deg mennesker du kan samar-
beide med? Og sanser? Og fornuft? Hva slags vesen førte
han deg inn som? Var det ikke som en dødelig, en slik ting
som lever på jorden, med en liten kropp, for å observere
Guds styre av kosmos og følge ham i paraden og ta del i
festivalen hans en stakket stund? [105] Så hvorfor vil du
ikke da, etter å ha sett på paraden og festivalen i den tiden
som du har blitt gitt, dra videre når du blir ført bort av
ham, og være takknemlig for det som du har sett og hørt?
«Nei, for jeg ønsket å fortsette å delta i festivalen». Ja, og
de som blir initiert ønsker å fortsette med å delta i initia-
sjonsritene, og tilskuerne ved de olympiske leker ønsker å
fortsette å se på atleter, men festivalen må ta slutt en gang.
Så dra ut, som et takknemlig og ærbødig menneske, og gi
plass til andre. Det er nødvendig at andre skal bli til, slik
du som du ble til, og at de skal ha et sted å være og et hjem
når de kommer, og det de trenger til livets opphold. Men
hvis de som kom først ikke vil vike for de som kommer,
hva vil være igjen til de nye? Hvorfor er du ikke fornøyd?
Hvorfor lager du trengsel i universet? – Joda, men jeg vil
at barna mine skal være med meg, og også kona mi. – Men
er de egentlig dine, og ikke den som har gitt dem sine?
Tilhører de ikke den som skapte deg? Så hvorfor vil du ikke
gi slipp på det som er en annens, hvorfor vil du ikke overgi
deg til din overordnede? – Men hvorfor har han ført meg
inn hit under disse omstendighetene? – Hvis disse om-
stendighetene ikke passer deg, så dra. Han har ikke bruk
for de som klager. Han trenger de som tar del i festivalen
og dansen ikke for at de skal klage, men heller møte dem
med applaus, se på dem med ærbødighet og synge hymner
til festivalen. Hva angår de som ikke er utholdende eller er
feige, de vil ikke bli savnet når de forsvinner fra festivalen.
For da de var der deltok de ikke i festivalen slik de burde
ha gjort, og de fylte ikke opp rollen sin slik de burde, men
jamret og klandret guden, omstendighetene og dem som
de var sammen med, de var ute av stand til å sanse det
HARALD LANGSLET KAVLI
ARTIKKEL84
som de var med på og deres egne evner som de hadde fått
for å bruke til det motsatte av hva de brukte dem til. De
hadde fått dem for å utvikle storsindighet, edelhet, mot
og selve friheten, som er temaet for denne undersøkelsen.
[110] – Så hvorfor har jeg fått disse tingene? – For å bruke
dem. – Hvor lenge? – Så lenge han ønsker at du skal bruke
dem. – Men hva om de er nødvendige for meg? – Hvis du
ikke knytter deg til dem, vil de heller ikke være det. Hvis
du ikke sier til deg selv at de er nødvendige, så er de heller
ikke nødvendige.
Denne øvelsen bør du gjøre fra morgen til kveld.
Begynn med de minste tingene og de som er mest til-
bøyelige til å bli ødelagt, sånn som en krukke, og deret-
ter et drikkebeger, for så å gå videre fra slike ting som en
frakk, en hund, en hest, til et landområde, til deg selv, til
kroppen din og dens enkelte deler, til dine barn, kona di,
brødrene dine. Se deg rundt i alle retninger og kast disse
tingene fra deg. Rens vurderingene dine slik at du ikke er
knyttet til noe som ikke er ditt eget, eller blir en del av
deg, eller at det forårsaker deg smerte når det blir revet
fra deg. Og si til deg selv når du trener deg selv slik hver
dag, slik du gjør på skolen, ikke at du er en ﬁlosof, (for du
må gå med på at dette er en pretensiøs tittel), men at du
er en slave som er i ferd med å bli frigjort, for dette er den
sanne friheten. Og det var på denne måten at Diogenes
ble satt fri av Antisthenes17, og dette han mente da han
sa at han ikke lenger kunne gjøres til en slave av noen.
[115] Og derfor: Hvordan var det Diogenes oppførte seg
overfor piratene da de tok ham til fange? Han kalte ingen
av dem «herre», og her snakker jeg ikke om ordet, for det
er ikke simpelthen det å si ordet jeg frykter, men heller
følelsen som ytringen av ordet springer ut av. Som han
kjeftet dem opp for å gi de andre fangene dårlig kost! Og
hvordan oppførte han seg da de solgte ham? Han søkte
ikke etter en herre, men heller en slave. Og når han hadde
blitt solgt, hvordan var det han oppførte seg overfor her-
ren sin? Han begynte med én gang å krangle med sin nye
eier, og sa at han ikke burde kle seg slik, eller ha den og
den frisyren, og han snakket med ham om sønnene hans,
og hvordan de burde leve. Og hva er det som er rart med
dette? For hvis herren hans hadde kjøpt seg en atletisk tre-
ner, ville han da ha behandlet treneren som en herre eller
slave med henblikk på fysisk trening? Og på samme måte
med en lege eller arkitekt. På samme måte må det være slik
at for hvert av de enkelte områdene så må den som har
kunnskap og erfaring være hevet over den som mangler
det. Derfor, hvis en person har skaﬀet seg kunnskap om
hvordan vi bør leve, hvem andre kan være herre enn ham?
For hvem er herren over et skip? – Styrmannen. – Hvorfor
det? – Fordi den som ikke adlyder ham blir straﬀet og her-
ren min kan få meg pisket. – Kan han gjøre dette uten
konsekvenser? – Det var også min vurdering. – Men et-
tersom han ikke kan gjøre dette uten konsekvenser, så er
det heller ikke i hans makt, ettersom ingen kan gjøre urett
uten konsekvenser. [120] – Og hva er straﬀen, slik du ser
det, for å legge slaven sin i jern? – Straﬀen er nettopp det
å ha lagt slaven sin i jern. Og du må gå med på dette der-
som du ønsker å bevare tanken om at mennesket ikke er et
beist, men et domestisert dyr. Når er det at en vinplante er
i en dårlig tilstand? Når den handler i strid med dens egen
natur. Og en hane? Det samme gjelder den. Og det samme
gjelder også mennesket. Og hva er menneskets natur? Er
det å bite og sparke, å kaste folk i fengsel og å hogge av
dem hodet? Nei, men heller å gjøre godt, å samarbeide,
å be for ens medmennesker. Så denne slaveherren er i en
dårlig tilstand, enten du vil gå med på det eller ikke, når
han handler urettferdig.
– Så Sokrates var ikke dårlig stilt? – Nei, men det var de
som dømte og anklagde ham. – Hva så med Helvidius18 i
Roma? – Ikke han heller, men heller han som drepte ham.
– Hva mener du? På samme måte som du ikke ville ha sagt
at det var kamphanen som tapte som gjorde det dårlig,
dersom den har vunnet, men blitt kuttet opp, men heller
den kamphanen som tapte uten å ha fått en skramme som
har gjort det dårlig. Du vil heller ikke kalle en hund for
lykkelig dersom den ikke jakter og jobber hardt. Du vil
heller kalle den lykkelig når du ser at den svetter, når den
er utslitt, når den er knekt av løpet. [125] Og hva er det
som er paradoksalt ved å si at for alle vesener så er vesenets
onde det som er imot dets natur? Hva er paradokset med
dette? Sa ikke du dette selv om alle andre vesener? Hvorfor
er det bare mennesket som du tror dette prinsippet ikke
gjelder for? Men det at vi sier at mennesket er sosialt av na-
tur, kjærlig og troverdig, er dette i strid med vanlige opp-
fatninger? – Nei, det er det ikke. – Hvordan kan det ha seg
at mennesket ikke lider noen skade ved å bli pisket, lagt i
jern eller halshogget? Er det ikke fordi at dersom han går
gjennom dette på en edel måte, så gagnes han av dette og
kommer godt ut av situasjonen, mens det mennesket som
faktisk lider skade er det mennesket som lider det mest
ynkelige og skadelige, og i stedet for et menneske, ender
opp med å være en ulv, en slange eller veps?
La oss oppsummere det vi har blitt enige om. Det
uhindrede mennesket er fritt, det som har alt for hånden
slik han ønsker å ha det. Den som er underlagt hindringer,
tvang og begrensninger, som opplever ting mot sin vilje,
er en slave. Og hvem er det som er hevet over hindringer?
Den som ikke begjærer noe som er en annens. Og hva er
OM FRIHET85HARALD LANGSLET KAVLI
ARTIKKEL SAMTALE & KRITIKK SPALTER BREV
Illustrasjon av Erik Løvhaugen86
det som er en annens? Det som vi ikke kan kontrollere om
vi har eller ikke har, om det er av en bestemt type, eller
om vi har det under forskjellige omstendigheter. [130] Så
kroppen er en annens, dens enkelte deler er en annens, ei-
endom er en annens. Og dersom du føler deg tilknyttet til
dette som om det var ditt eget, vil du få straﬀen som man
fortjener når man begjærer det som er en annens. Dette er
veien som leder til frihet, dette er den eneste frigjørelsen
fra slaveri, det å kunne si av hele sitt hjerte: Led meg Zeus,
og du o Skjebne/til hvor hen dere har tildelt meg å være.19
Liv og lære
Hva sier du, ﬁlosof? Hvis en tyrann kaller på deg og be-
ordrer deg til å si noe upassende, vil du si det eller ikke?
Svar meg på dette. – La meg vurdere det. – Vurderer du
det nå? Når du studerte ﬁlosoﬁ, hva var det du utforsket?
Lærte du deg ikke hva som er godt og ondt, og hva som
er ingen av delene? – Jo, det lærte jeg. – Og hva var det
dere kom fram til? – At det som er rettferdig er vakkert og
godt, og at det urettferdige er skammelig og ondt. – Så er
det å leve noe godt? – Nei. – Og det å dø noe ondt? – Nei.
– Hva med fangenskap? – Ikke det heller. – Hva med å si
noe usselt og illojalt, å overgi en venn eller å smiske for en
tyrann, hva mente dere om dette? – At det er ondt. – Og
hva følger? Du tenker ikke over saken, og du har heller
aldri gjort det og ei heller kommet fram til noe. For hva
slags undersøkelse er dette, å spørre om det er passende
for meg, når det er i min makt, å skaﬀe til veie det største
gode for meg selv, og unngå å skaﬀe meg det største onde?
Dette er en skjønn og nødvendig undersøkelse, og en som
krever mye overveielse. – Hvorfor tuller du med oss? [135]
– Man gjør aldri en slik undersøkelse. Hvis du hadde sett
for deg at de sanne ondene er det som er skammelig, og at
de andre [angivelige ondene] er likegyldige, så ville du ikke
ha vurdert disse tingene, ikke i det helle tatt, men heller ha
vært i stand til å komme fram til en erkjennelse, som om
du gjorde det med forstandens øyne. For når er det vi un-
dersøker om hvitt er svart eller om tungt er lett? Forstår du
ikke det som du åpenbart kan sanse? Hvorfor sier du da at
du nå skal undersøke hvorvidt man bør unngå de tingene
som er likegyldige i større grad enn de tingene som virkelig
er onder? Men du har ikke disse vurderingene: De tingene
som egentlig er likegyldige fremstår for deg som de største
onder, mens de tingene som faktisk er onder, fremstår for
deg som å være trivialiteter. For dette er vanen som du
har lagt til deg. «Hvor er jeg? På skolen. Og hvem er disse
folka som hører på meg? Jeg snakker med ﬁlosofene. Men
nå som jeg har dratt fra skolen, vekk med dette belærende
gnålet og disse nekene». Slik er det at en ﬁlosof ender opp
med å vitne mot en venn, det er slik ﬁlosofen blir en pa-
rasitt, slik selger han seg for litt penger, slik avstår han fra
å si det han mener i senatet, selv om oppfatningen hans
skriker inne i ham20 [140] – ikke en slik ﬂau og misera-
bel oppfatning, som springer ut av et tilsvarende resonne-
ment, en oppfatning som henger i et tynt hårstrå, men en
sterk og nyttig oppfatning, som han skaﬀet seg ved å trene
seg til å begå dåder og å bli initiert i mysteriene. Observer
deg selv for å se hvordan du hadde reagert på å høre dårlig
nytt – jeg skal ikke si at barnet ditt har dødd, for hvordan
hadde du taklet det? – Men heller: «Oljen din har blitt sølt
ut» eller «vinen din har blitt drukket opp». Hadde du hørt
dette ville du ha tedd deg slik at dersom en forbipasserende
hadde sett deg ville han ha sagt: «Filosof, du sier noe helt
annet på skolen, hvorfor bedrar du oss, hvorfor kaller du
deg et menneske når du er en mark?» Jeg skulle ønske at
jeg kunne ha stått over en av disse ﬁlosofene når han hadde
sex, for å se hvordan han anstrenger seg, hvilke ord han
sier, om han husker at han er ﬁlosof, eller argumentene
som han har hørt, diskutert og lest opp.
– Men hva har dette med frihet å gjøre? – Det er ak-
kurat dette som har noe med frihet å gjøre, enten dere
rike21 vil det eller ikke. [145] – Og hvilke vitner har du
for at dette er frihet? – Hvilke andre enn dere selv? Dere
som har denne store herskeren, hvis anerkjennende nikk
og nykker dere lever i henhold til, dere som dåner dersom
han bare ser på dere med en litt sur mine, dere som varter
opp gamle damer og menn mens dere sier at «jeg kan ikke
gjøre dette, det er ikke mulig for meg». Hvorfor er det
ikke det? Og kranglet du ikke nettopp med meg da du
sa at du er fri? «Men Aprulla22 har forbydd meg det». Så
si sannheten, slave, og løp ikke vekk fra herrene dine, og
fornekt dem ikke, og ikke våg å påstå at du er fri når det
er så mye som vitner om ditt slaveri. Faktisk, når noen
blir drevet av erotisk begjær til å gjøre noe som går imot
det som virker best, samtidig som han ser hva som han
faktisk bør gjøre, men ikke evner å gjennomføre det, føler
man desto større grunn til å bære over med ham, ettersom
han har blitt tatt av en voldsom kraft, som på et vis er
gudommelig. Men hvem kan bære over med dere og deres
lidenskap etter gamle damer og menn, dere som tørker
nesene til gamle damer, vasker dem og tar imot gaver fra
dem, dere som tar dere av dem som om dere var slaver,
samtidig som dere ber til gudene om at de snart skal dø, og
spør legene om de gamle ikke snart kommer på dødsleiet?
Eller hva med når dere kysser hendene til andre folks slaver
for å kunne smiske dere til disse store og ﬂotte embetene
og privilegiene, og dermed ender opp med å gjøre dere til
slaver av folk som ikke engang er frie? Og så sprader dere
OM FRIHET87
rundt meg og er krye som om dere hadde vært pretor eller
konsul. Vet ikke jeg hvordan dere ble pretorer, eller hvor
dere ﬁkk konsulembetet deres fra, eller hvem som ga dem
til dere? [150] Jeg hadde ikke ønsket å leve dersom jeg
levde på Felikions23 nåde, og måtte holde ut arrogansen og
det slaviske hovmodet hans. For jeg vet hvordan en slave
er, når han har hatt hellet med seg og blitt blendet av det.
Epiktet gir eksempler på frie mennesker
– Hva med deg, Epiktet. Er du fri? – Jeg ber til gudene
om å bli det og ønsker å være det, men jeg kan ikke se
herrene i øynene. Fremdeles så ærer jeg kroppen min, og å
holde den sunn og hel, og jeg anstrenger meg for å holde
den slik, selv om den ikke er det24. Men jeg kan vise dere
en som var fri, slik at dere ikke lenger skal lete etter et
eksempel. Diogenes var fri. På hvilken måte? Ikke ved å
være født av frie mennesker, for det var han ikke, men han
var selv fri ettersom han hadde kastet av seg alt som kunne
føre ham inn i slaveriet, og ingen annen kunne nærme seg
ham og gripe ham og gjøre ham til en slave. Alt som han
hadde kunne han lett løsrive seg fra, alt var bare løst knyt-
tet til ham. Hvis noen hadde tatt eiendommen hans, så
hadde han gitt slipp på den, fremfor å følge dem for ei-
endommens skyld. Dersom noen hadde tatt beinet hans,
ville han ha gitt slipp på det også. På samme vis med hele
kroppen, eller slektningene, vennene eller fedrelandet.
For han visste hvor han hadde fått disse tingene fra, og av
hvem, og på hvilke vilkår. Han ville aldri ha forlatt sine
sanne forfedre, altså gudene, eller hans sanne hjemland,
universet, og han ville aldri ha blitt forbigått av en annen i
å adlyde og å tjene dem, og ingen annen ville ha vært mer
fornøyd for å dø for fedrelandet enn han. [155] For han
prøvde aldri å bare gi inntrykk av at han gjorde noe for
universet, men han husket at alt som skjer har sitt opphav
i det, og skjer for dets skyld, og at det som skjer, skjer som
følge av den styrende sine formaninger. Se derfor på det
han sier og skriver. «Av denne grunn», skriver han, «er det
mulig for deg, Diogenes, å snakke med Perserkongen og
Arkhidamas, Spartas konge, slik du ønsker». Var det fordi
han var født av frie foreldre? Jeg antar at det var fordi samt-
lige athenere, spartanere og korintere var sønner og døtre
av slaver, ettersom de ikke kunne snakke til disse kongene
slik de ønsket, men fryktet dem og smigret dem. Hvorfor
er det da mulig for deg å gjøre dette, Diogenes? «Fordi jeg
ikke anser denne kroppen her for å være min, fordi jeg
ikke trenger noe, fordi loven er alt for meg, og ingenting
annet betyr noe». Slike ting tillot ham å være fri.
Og for at dere ikke skal tro at jeg bare gir dere et ek-
sempel som er av en enslig mann, som hadde hverken
kone eller barn, fedreland, venner eller relasjoner, for hvis
skyld han kunne føyet seg og sporet av, la oss ta for oss
Sokrates, og se at han hadde kone og barn, men han hadde
dem som om de var en annens, og et fedreland så lenge
som han kunne ha det, og på en slik måte som han måtte
ha det, og på samme vis med venner og relasjoner. Alt det-
te hadde han i overensstemmelse med loven og i lydighet
med denne. [160] Derfor var han den første som dro ut i
krig, og han sparte seg ikke for fare da det var hans plikt
å være hoplitt25 i hæren. Men da de 30 tyrannene sendte
ham for å arrestere Leon26 overveiet han ikke en gang å
gjøre dette, ettersom han anså dette for å være skamme-
lig, selv om han visste at han kunne bli drept for å nekte å
adlyde denne befalingen. Og hvilken rolle spilte dette for
ham? For han ønsket å redde noe annet: Ikke sin egen lille
kropp, men heller sin troverdighet og sin anstendighetsfø-
lelse. Og troverdigheten og anstendighetsfølelsen kan ikke
krenkes eller underordnes en annen. Senere, da han måtte
forsvare seg i rettsalen og risikerte dødsstraﬀ, oppførte han
seg da som en som hadde kone og barn? Nei, han opp-
førte seg som en som lever alene. Da han drakk giften,
hvordan oppførte han seg da? Da han kunne rømme, og
Kriton sa til ham «ﬂykt for dine barns skyld», hva svarte
han? Anså han dette som et tegn fra Hermes? Nei, han
vurderte hva som var passende å gjøre, og tenkte ikke på
noe annet. For han ønsket ikke kroppen sin, men heller å
bevare det som bevares og vokser av rettferdighet, og som
reduseres og ødelegges av urettferdighet. Sokrates reddet
ikke seg selv gjennom å gjøre noe skammelig. Sokrates,
som hadde nektet å fremme et forslag da athenerne hadde
beordret ham til det, som så ned på tyrannene, som pleide
å samtale slik om dyd og edelhet. Han kunne ikke reddes
gjennom det skammelige [165], men ble reddet gjennom
døden, og ikke ved å ﬂykte, på samme måte som en god
skuespiller redder seg ved å avslutte når han må, i stedet
for å spille videre utover det som sømmer seg. Men hva
skulle barna gjøre? «Hvis jeg hadde dratt til Thessalia ville
dere ha tatt dere av dem, men når jeg drar til Hades, vil
det ikke være noen til å ta av seg dem da?» Se hvordan han
bruker kjælenavn om døden, og undersøker den. Hvis det
hadde vært jeg og deg som var i denne situasjonen hadde
vi med én gang grepet etter ﬁlosoﬁske utlegninger om at
«man må beskytte seg mot de urettferdige ved å betale dem
med samme mynt» og legge ut om at «jeg vil være nyttig
for mange mennesker dersom jeg redder meg selv, men
ingen dersom jeg dør». Hvis det hadde vært nødvendig så
hadde vi ålt oss ut av et musehull for å komme oss vekk.
Hvordan ville vi ha gavnet noen? Hvordan kunne vi ha
vært til nytte for noen, dersom vi ﬂykter fra dem? Om vi
HARALD LANGSLET KAVLI
ARTIKKEL88
så kunne ha vært litt nyttige for menneskeheten, ville det
ikke ha vært mye bedre og til større hjelp for menneske-
heten om vi døde når vi burde dø og døde slik vi burde
dø? Nå som Sokrates er død, er minnet om ham ikke til
mindre nytte. Nei, hans død er kanskje til og med til større
nytte for menneskeheten enn det som han sa og gjorde
mens han levde.
Avslutning
[170] Øv på dette, disse dommene, disse argumentene, og
reﬂekter over disse eksemplene, dersom du ønsker å være
fri, hvis du ønsker frihet i henhold til dens rette verdi. Og
hvem kan undres over at noe så storslagent må kjøpes for
så mye? Noen henger seg, andre kaster seg fra klipper, og
hele byer har blitt ødelagt for det som anses for å være fri-
het sin skyld. Så for den sanne frihetens skyld, den som
ikke kan bedra elle hindres, vil du ikke gi tilbake til Gud
de tingene som du har fått når han tar dem tilbake? Vil du
ikke, som Platon sa, lære deg å dø, men også å bli torturert
og landsforvist, lagt i lenker eller, kort fortalt, gi slipp på
alt som ikke er ditt eget? Hvis ikke blir du en slave blant
slaver, selv om du blir konsul 10 000 ganger, og selv om du
går opp til Palatinerhøyden27, så er det ikke noe bedre, og
du vil innse at det har seg slik som Kleanthes28 sa da han sa
at det en ﬁlosof sier er kanskje imot vanlige oppfatninger,
men ikke imot fornuften. For erfaring vil gjøre det klart
for dere at ordene som jeg har sagt er sanne, og at ting som
er beundret og ettertraktet er til ingen nytte for de som
klarer å skaﬀe seg dem, mens de som ikke har skaﬀet seg
disse tingene har fått for seg at når de klarer å gjøre det, vil
de også ha skaﬀet seg selve det gode. Men med én gang de
skaﬀer seg dem, så opplever de den samme brennende he-
ten, den samme intense uroen, den samme kvalmen, [175]
begjæret etter det man ikke har. For man blir ikke fri ved å
tilfredsstille begjærene, men heller å dempe dem. For at du
skal innse at dette er sant, slik som du tidligere har gjort
for å skaﬀe deg de andre tingene, jobb heller for å skaﬀe
deg disse. Hold deg våken om nettene for at du skal skaﬀe
deg en vurdering som setter deg fri. Og istedenfor å pleie
omgang med gamle kvinner og menn, gjør det heller med
en ﬁlosof, bli sett ved ﬁlosofens dør. Du vil ikke bringe
skam over deg selv ved å bli sett der, og du vil ikke dra
derfra tomhendt eller uten fortjeneste. Prøv, i det minste.
Det er ingen skam i å forsøke.
