NYTELSE SOM DET HØYESTE GODE
EPIKURS BREV TIL MENOIKOS
Innledning og oversettelse ved Harald Langslet Kavli
Innledning
Epikur var en hellenistisk filosof som levde fra ca. 341 til
270 f.Kr., og grunnla en filosofisk retning som fikk navn
etter ham. Epikur skrev ganske mye, men svært lite av det
har blitt bevart. Vi har imidlertid noen lengre tekster fra
noen av hans senere tilhengere, deriblant Lukrets, samt
noen fragmenterte skrifter av Philodemus som ble begravd
i vulkanutbruddet som utslettet byen Pompeii og som
forskere i senere tid delvis har klart å tyde (skriftene ble
begravd).
Epikur var inspirert av Demokrits atomisme, et vir-
kelighetssyn som innebærer at verden grunnleggende sett
består av atomer, det vil si minste bestanddeler som be-
veger seg i tomrom og faller nedover i parallelle baner. Et
av hovedproblemene for atomisme blir å forklare hvordan
atomene, hvis de forstås som selvtilstrekkelige og isolerte
enkeltdeler, kan samle seg sammen og danne forbindelser.
Løsningen på dette var forslaget om at atomer tidvis kan
avvike litt fra banene sine gjennom en liten svingning, for
slik å støte på andre atomer og danne forbindelser til dem
(Cicero, De Finibus, I.18). Vi kan også nevne at Epikur,
muligens inspirert av Demokrit, introduserte et skille
mellom primær- og sekundæregenskaper ved en substans
lenge før John Locke, som jo levde nesten 2000 år senere.1
Epikur ser imidlertid ikke ut til å ha vært svært opptatt
av naturfilosofi for dens egen skyld; i en av sine maksimer
skriver han at dersom vi ikke hadde blitt plaget av forestil-
linger om himmellegemer og døden, og ikke kjent gren-
sene for smerte og begjær, ville vi ikke ha hatt noen nytte
av naturvitenskapen.2 Poenget med naturvitenskap, ifølge
Epikur, er dermed at vi skal kunne kvitte oss med falske
og plagsomme forestillinger, samt å kunne takle smerte og
ikke bli slaver av begjæret.
Han skrev også en del om det som vi nå vil kalle
epistemologi eller logikk, men til forskjell fra en del av
de andre filosofene i antikken som drev med dette, var
ikke Epikur nevneverdig interessert i dialektikk eller reto-
rikk. Han mente at sanseinntrykk var kriteriet for sann-
het. Sanseinntrykk kan ifølge Epikur ikke ta feil, men de
kan være uklare. Det kan for eksempel være vanskelig å se
formen på et tårn når man betrakter det fra lang avstand.
Epikur hevdet at alle våre oppfatninger oppstår som følge
av inntrykk, enten direkte eller gjennom analogi, likhet,
sammensetting eller ved litt hjelp av fornuften (DL X.32).
I De Finibus ser vi at sanseinntrykk brukes for å be-
grunne at alle levende vesener søker mot nytelse og skyr
unna smerte. Dette kan vi vite på samme måte som vi kan
vite at honning er søtt og at snøen er hvit. Det er med
andre ord ikke noen grunn til å søke en ytterligere argu-
mentasjon for at alle dyr søker nytelse. Den mer stringente
argumentasjonen er imidlertid nødvendig i tilfeller hvor
spørsmålene er litt mer uklare enn i tilfellet nytelse (De
Finibus, I.30). Den epikureiske talsmannen i De Finibus
hevder likevel at argumenter blir nødvendige for å tilbake-
vise andre filosofers forsøk på å tilbakevise nytelsens rolle
i etikken (Ibid. 31).
Epikur (341 f.Kr. – 271 f.Kr.) var en tilhenger av hedonisme, en teori om at nytelse er det høyeste eller det eneste
godet. På samme tid var Epikur klar over at begjæret etter nytelse sjeldent forblir tilfredsstilt særlig lenge. Han tok
derfor til orde for at vi bør heller gå etter den nytelsen som oppstår som følge av fravær av begjær snarere enn ny-
telser fra ekstravagant mat og noe godt i glasset.169
ARTIKKEL SAMTALE & KRITIKK SPALTER BREV
Bilde av A. Cardon (1813)170
Etikk
Det er uansett etikken hans som er herværende overset-
telses hovedanliggende, og det er også den som har blitt
utsatt for mest polemikk fra andre filosofer i antikken.
Mange filosofer i antikken anså en etikk som hadde ny-
telse som det høyeste godet for å være uanstendig og lite
egnet til å forklare blant annet heroiske handlinger.3
Når man leser Epikurs brev til Menoikos blir det imid-
lertid fort klart at Epikurs hedonisme skiller seg ut fra det
folk flest legger i begrepet hedonisme. Nytelsen er det
høyeste godet, greit nok, men den nytelsen som teller for
Epikur – den som er vårt medfødte telos, og som sikrer oss
selve lykken – er ikke en nytelse som oppstår som følge
av drikkegilder og luksuriøs mat, men heller den nytelsen
som består i fraværet av smerte. Epikur er også smertelig
klar over det vi i dag kaller «den hedonistiske tredemølla»:
Dersom man vender seg til stadig mer ekstravagante ny-
telser, vil man gjøre det stadig mer krevende å tilfredsstille
ens egne begjær.
Epikur trekker et skille mellom kinetisk og statisk
nytelse; den kinetiske oppstår gjerne som følge av ek-
stravagant mat, sex og drikkegilder. Den statiske er deri-
mot kjennetegnet av sinnsro og et fravær av smerte. (DL
X.136). Sistnevnte nytelsestype vil være felles for både
guder og vise mennesker (DL X.121a), og det er denne
nytelsen som er menneskets telos – nytelsen vi bør forsøke
å tilegne oss. Epikur trekker også et skille mellom forskjel-
lige typer begjær: Noen begjær er naturlige, mens andre er
unaturlige.
I brevet til Menoikos kategoriserer han også begjære-
ne våre i to hovedgrupper: de naturlige og de grunnløse.
Blant de naturlige, er det noen som er nødvendige for lyk-
ken, andre er nødvendige for det å leve, mens atter andre
er bare naturlige. Det er litt uklart hvilke av våre begjær
som sogner til de forskjellige kategoriene, men hvis jeg skal
forsøke meg på en tolkning, tror jeg at poenget hans er
noe i følgende retning: De grunnløse begjærene våre vil
være rettet mot de mer ekstravagante godene, de naturlige
begjærene som er nødvendig for selve livet er enkel kost
og sunnhet, og de naturlige godene som er nødvendig for
lykken blir antagelig innsikt og dyd.
Dyd er igjen noe vi velger for nytelsens skyld. Vi tren-
ger blant annet måtehold for å ikke ende opp som slaver
for våre grunnløse begjær. Gjør vi det kan vi ende opp med
å gå etter nytelser som forårsaker vesentlig mer plunder
og smerte enn de er verdt i det lange løp. Vi trenger også
å være rettskafne, for hvis vi ikke er det, kan vi terge på
oss andre mennesker, og om vi så slipper unna kan vi bli
plaget av et samvittighetsgnag. Epikur skriver blant annet:
«Det er ikke mulig å leve nytelsesfullt uten å leve fornuftig,
skjønt og rettskaffent, og det er ikke mulig å leve fornuftig,
skjønt og rettskaffent uten nytelsen. Når en av disse tinge-
ne mangler, for eksempel når man lever ufornuftig, så kan
man ikke leve nytelsesfullt selv om man lever skjønt og
rettskaffent» (maksime 5, DL X.140). Dyden er dermed
et middel for nytelse.
Teksten jeg har oversatt er blitt bevart i Diogenes
Laërtius’ verk, Kjente filosofers liv, lære og dåder. Teksten
som ligger til grunn for oversettelsen er hentet fra Perseus.
Jeg har konferert med to engelske oversettelser, en av
Peter Saint-André (2011) og en annen av Robert Drew
Hicks (1972). Astrid Grindeland har atter en gang vært
til hjelp, men hun har intet ansvar for mine eventuelle
tilkortkommenheter.
For den interesserte leser kan bok I–II av Ciceros De
Finibus, Lucretius De Rerum Natura (norsk oversettelse:
Om tingenes natur, 1978), og Senecas De Vita Beata an-
befales. Epikurs etterlatte brev og maksimer er samlet
flere steder, blant annet i Brad Inwood og L. P. Gersons
Hellenistic Philosophy, Introductory Readings (2. utgave,
1988). Det er også utgitt en introduksjon til epikuria-
nismen ment for allmuen, Tending the Epicurean Garden
(2014) av Hirarm Crespo. Jeg tror også at sangen «Ta livet
som det faller seg» fra Disneyfilmen Jungelboken kan sies
å minne litt om epikurianismens sentrale etiske teser, om
enn kun på overflaten.
LITTERATUR
Diogenes Laërtius. 1972 [1925]. Lives of Eminent Philosophers. R.D.
Hicks (red. og oversetter). Cambridge: Harvard University
Press. Tilgjengelig via: http://data.perseus.org/citations/
urn:cts:greekLit:tlg0004.tlg001.perseus-grc1:10.1
Epikur. 2011. Letter to Menoecus. Oversatt av Peter Saint-André.
Tilgjengelig via: https://monadnock.net/epicurus/letter.
html
Oversettelse: Epikurs brev til Menoikos.
Epikur til Menoikos, vær hilset.
La hverken en ung avstå fra å filosofere, eller en gam-
mel fra å gå lei av det. For man blir aldri for ung eller for
gammel til å holde sjelen sunn. Den som sier at tiden for
å filosofere ikke har kommet enda, eller at den alt er over,
er lik de som sier at tiden for lykke ikke er kommet enda,
eller at den alt er forbi. Det er nødvendig å bedrive filosofi
både for den unge og den gamle. Filosofien gjør at den
som har blitt gammel holder seg ung ved hjelp av takk-
nemmeligheten over de gode tingene som han har opp-
levd,4 og den som er ung kan modnes gjennom filosofien
og slik holde seg fri fra frykt for de tingene som venter. Så
tenk over hva som er nødvendig for lykken, for hvis vi har
NYTELSE SOM DET HØYESTE GODE171
ARTIKKEL SAMTALE & KRITIKK SPALTER BREV
HARALD LANGSLET KAVLI
den, har vi alt, men hvis vi ikke har den, vil vi gjøre alt for
å få den.
Øv deg i de tingene som jeg alltid har anbefalt deg,
og praktiser dem. Jeg anser dem for å være elementer i
det skjønne liv. For det første: Anse Gud for å være et
uforgjengelig og lykksalig vesen, da dette er den vanlige
oppfatningen om Gud. Tillegg ham ingen egenskap som
er upassende for det som er uforgjengelig og lykksalig,
men tro at han er i stand til å ta vare på alt som også er
uforgjengelig og lykksalig. For det finnes guder, og denne
oppfatningen er klar i våre sinn. Men gudene er ikke slik
som folk flest anser dem for å være, for folk flest kan ikke
forsvare oppfatningene som de har om gudene. Det å av-
vise gudene som folk flest tilber, er ikke blasfemisk. Det er
imidlertid blasfemisk å tilskrive gudene egenskapene som
de fleste gjør. Det som folk flest sier om gudene sprin-
ger ikke ut av begreper om dem, men falske oppfatninger.
Derfor sier de at de største onder skjer som følge av gu-
denes vilje, og de mest gunstige tingene skjer av samme
årsak. For gudene aksepterer det som er som dem selv, og
er familiære med alt som er deres egne goder, mens det
som ikke er slikt, anser de som noe fremmed.5
Vend deg til å tenke at døden ikke er noe for oss. For
alt godt og vondt er i sansingen, og døden er et opphør av
sansing. Derfor er den rette oppfatningen, altså, at døden
ikke er noe for oss, en oppfatning som gjør de levendes
dødelighet behagelig. Ikke fordi oppfatningen gir håp om
uendelig mye tid, men fordi den erner lengselen etter et
evig liv. For ingenting er forferdelig i livet for den som har
grepet oppfattelsen om at det å ikke leve er ingenting for-
ferdelig. Derfor er den som sier at han frykter døden, ikke
på grunn av smerten når døden inntreffer, men smerten
som vil komme, et nek.
For det som ikke er plagsomt når det er til stede, kan
bare forårsake en grunnløs smerte når det forventes. Så dø-
den, det mest fryktinngydende blant onder, er ingenting
for oss, ettersom når vi er, er ikke døden, og når døden
er, er ikke vi. Så døden er ingenting for de som lever, og
ingenting for de som har dødd, fordi den eksisterer ikke
for de som lever, og de døde eksisterer ikke lenger. Men
folk flest frykter tidvis døden som det største ondet, mens
andre griper etter døden som et opphør av livets onder.
Den vise, derimot, vil hverken forakte livet eller frykte det
å ikke leve, for det å leve er ikke en fornærmelse for ham,
ei heller anser han det å ikke leve som et onde.
På samme måte som de fleste ikke vil velge den største
mengden mat, men heller den mest behagelige, vil den vise
heller ikke velge det lengste livsløpet, men heller nyte det
mest behagelige livet. Den som oppfordrer de unge til å
leve skjønt og de gamle til å gå inn for en skjønn avslut-
ning er ollete, ikke bare fordi livet er kjærkomment, men
også fordi det å øve seg på å leve skjønt og å dø skjønt
er én og samme øvelse. Den som sier at det beste hadde
vært å ikke blitt født, «men for den som har blitt født, er
det beste å komme seg gjennom Hades’ porter så fort som
mulig»,6 er mye verre. Hvis han tror på det som han sier,
hvorfor går han da ikke ut av livet? Dette hadde vært lett å
gjøre hvis han virkelig hadde vært bestemt på å gjøre det.
Men dersom han bare spøker, så høres det tåpelig ut for de
som ikke aksepterer det.
Vi må huske at fremtiden hverken er helt og holdent
under eller utenfor vår kontroll. Hvis vi husker dette, vil
vi hverken klynge oss helt fast til det som måtte skje, eller
fortvile over det som bare muligens vil skje. Vi må også ten-
ke over at blant begjærene, er det noen som er naturlige,
mens andre grunnløse. De naturlige kan igjen deles inn i
de som er nødvendige, og de som bare er naturlige. Noen
av de nødvendige, er nødvendige for lykken, mens andre
er nødvendige for at kroppen ikke skal være plaget, og at-
ter andre igjen er nødvendige for selve det å leve. Den som
har en stødig innsikt7 i disse idéene,vil la alle sine impulser
være rettet mot det som tjener kroppens helse og sjelens
sinnsro, ettersom dette er målet for det lykkelige liv.8
For alt det vi gjør, gjør vi for å hverken føle smerte eller
frykt. Når vi har oppnådd dette, vil sjelen bli helt fri fra
vinterstormen, ettersom det levende vesenet ikke trenger å
gå etter noe, eller lete etter noe annet enn det som fullbyr-
der sjelen og kroppens gode. Derfor har vi behov for ny-
telse bare når vi lider som følge av manglende nytelse. Når
vi ikke lider, trenger vi heller ikke nytelse. Og derfor sier vi
at nytelsen er både begynnelsen og målet for det velsignede
liv. Vi vet at dette er det er det første og medfødte godet,
det som ligger til grunn for alle våre ønsker og aversjoner,
og vi oppnår dette ved å dømme alle goder ut ifra kriteriet
om hvordan det påvirker oss.
Men selv om nytelse er det første og medfødte godet,
vil vi ikke gripe etter enhver nytelse, men avstå fra mange
nytelser når de nytelsene fører til mye plagsomt. Vi an-
ser også mange smerter for å være bedre enn nytelser, hvis
smertene gjør at vi oppnår en større nytelse etter å ha ut-
holdt smertene. Selv om alle nytelser av natur er goder vi
er knyttet til, så er det ikke slik at alle nytelser bør velges,
og selv om all smerte er onder, så er det heller ikke slik at
de alltid bør skygges unna. Det er passende å bedømme
alle smerter og nytelser ved å sette dem opp mot hverandre
og se hva det er som gagner og skader. For noen ganger
anser vi det gode som ondt, og andre ganger anser vi det
onde som godt.172
Caspar David Friedrich, «Friedhof im Schnee» (1826)
Kilde: Wikimedia Commons
NYTELSE SOM DET HØYESTE GODE173
ARTIKKEL SAMTALE & KRITIKK SPALTER BREV
HARALD LANGSLET KAVLI
Vi anser også måtehold9 for å være et stort gode. Ikke for
at vi bare skal ha få ting, men for at dersom vi har få ting,
vil disse få tingene være tilstrekkelige, ettersom vi har gått
med på tanken om at de som har den søteste gleden over
luksus er de som i minst grad trenger luksus, og at alt som
er naturlig, er lett å skaffe til veie, mens det som er over-
flødig er vanskelig å få tak i. Enkel mat gir like stor ny-
telse som den mer luksuriøse, så snart smerten fra behov
er ernet. Brød og vann gir den ytterste nytelse når en
som er sulten og tørst får det. Det å vende seg til enkel, og
ikke luksuriøs, mat er den komplette helse, det gjør deg i
stand til å møte livets nødvendigheter uten å vike unna,
og det gjør mennesket i stand til å forholde seg til både de
mer ekstravagante tingene som tidvis dukker opp, og det
gjør oss fryktløse i møte med det som Fortuna10 har stelt
i stand.
Så når vi sier at nytelse er målet, så mener vi ikke de
dekadentes nytelser, eller nytelsene til de avhengige, slik
de som ikke forstår, er uenige, eller fiendtlig innstilt mot
oss tror, men den nytelsen som oppstår når kroppen ikke
pines og sjelen ikke er opprørt. For det er ikke en sam-
menhengende fyllefest, det å ha sex med gutter og damer,
eller å spise fisk eller andre ting som fyller opp et storsla-
gent bord, som skaper det gode liv, men heller en nøktern
beregning, en undersøkelse av alle begjær og aversjoner,
og av å drive ut de oppfatningene som i størst grad griper
sjelen og gjør den opprørt. Opphavet til alt dette, og det
største godet, er den praktiske fornuften. Derfor bør den
praktiske fornuften æres høyere enn filosofi, ettersom de
andre dydene springer ut av den. Den praktiske fornuften
lærer oss at det ikke er mulig å leve et nytelsesfullt liv uten
å leve forstandig, skjønt og rettskaffent, og at det er ikke
mulig å leve forstandig, skjønt og rettskaffent uten nytelse.
For dydene vokser ut av det nytelsesfulle livet, og det ny-
telsesfulle livet er uadskillelig fra dydene.
Hvem anser du for å være bedre enn de som har from-
me oppfatninger om gudene, og som er fryktløs i møte
med døden som følger av disse oppfatningene, som har
tenkt seg fram til naturens mål, og godenes grenser, og
forstått at de sanne godene er lette å tilfredsstille og skaffe
til veie, mens ondene er enten kortvarige eller av lav in-
tensitet? Hvem anser du som bedre enn den som ler av
skjebnen, som noen anser for å være alle tings hersker?
Hvem er bedre enn den som heller sier at noen ting skjer
av nødvendighet, andre som følge av Fortuna, atter andre
som følge av oss selv, og de som skjer som følge av oss selv,
er ikke underlagt nødvendigheten. Han ser at Fortuna er
usikker, og at det som er opp til oss ikke har noen herre,
slik at det som er klanderverdig og prisverdig er uløselig
knyttet til det vi selv rår over.
Han ser at det ville ha vært bedre å følge mytene om
gudene enn å slave for naturviternes skjebne, for den som
gjør dette har fortsatt håpet om å påvirke gudene gjennom
tilbedelse, mens den andre er underlagt en upåvirkelig
nødvendighet. Han anser ikke Fortuna for å være en gud,
slik mange gjør. Han anser ingenting av det som Gud gjør
for å være uten orden, ei heller være forårsaket gjennom en
usikker årsak, for han tror ikke at det som er godt og ondt
for et lykkelig liv blir gitt til menneskene ut av Fortuna,
selv om Fortuna deler ut utgangspunktet til store goder og
onder. Han anser den forstandiges uhell som bedre enn
den uforstandiges hell. Det er bedre at handlinger blir ut-
ført gjennom skjønn vurdering, enn at de skal bli rettet av
Fortuna.
Så øv deg dag og natt i dette og i lignende ting, med
deg selv eller en likesinnet, og du vil aldri bli forstyrret
hverken i våken tilstand eller når du drømmer, men du vil
leve som en gud blant mennesker. For skinnet av dødelig-
het er ingensteds i mennesket som lever blant de udøde-
liges goder.